46

est eius studium quacunque ratione dicendi artificia at-
que ornamenta consectandi. Quod maxime apparet ex
eis, quae dicit 39, 42,4 et 43, 1, 2. Hoc loeo quam-
quam ei similiter occasio oblata erat (cf. Caes. III. 14, b:
tela missa ab Gallis gravius acciderent) tamen ea uti
noluit, sed ipsum contrarium dicit, ne facultatem orna-
menta sua expromendi ¹) sibi demeret.

ο. 45. Dio Verbis: (Τιτούριος Σαβίνιος) od μὲν πρῶτα
καὶ advo τὸ πλῆθος αὐτῶν κατεπλάγη (45, 1) rem magnopere
auget, etsi Caesar tradit exercitum magnasque copias
ab hostibus coactas esse (ΙΙΙ. 17, 2) magnamque prae-
terea multitudinem undique convenisse (111. 17, 4), Ti-

turium autem cum tanta multitudine hostium nisi aequo
loco aut opportunitate quadam data sibi dimicandum
non esse existimasse (III. 17, 7). Sed causa huius rei
non tam odium illud, cui Jelgersma hoc quoque loco
multum tribuit (p. 40), esse mihi quidem videtur, quam
illa, de qua iam supra (Dio 39, 1, 4, [p. 38)) egimus
Dionis consuetudo nonnulla semper uno eodemque modo
facta esse sibi fingentis. Hoc loco adductus illa consue·
tudine ro vera Sabinum hostes metuisse tradit. Ex ea
· ipsa re natum est, quod falso addit: ὥστ’ ἀγαπᾶν ἄν
(Titurius Sabinus) τό γε ἔρυμα· διασώσῃται, ad quod Cae-
sar quoque eum adducere potuit narrans Crassum tan-
tam opinionem timoris praebuisse, ut iam ad vallum
castrorum hostes accedere auderent (III. 17, 6). Sed ut
hostes castra aggrederentur, optavit quidem Sabinus,
quippe qui idoneo omnibus rebus loco ea posuisset
(Caes. ΙΙΙ, 17, 5) ; Dio autem ipse sibi contradicit, cum
infra (45, 3) nulla rerum commutatione facta hic quidem
Caesarem rursus secutus dicat Sabinum hostes illexisse,
ut castra oppugnarent. Secundum ea, quae antea dixe-
rat, Sabinum facit deinde animum colligentem. Hac in

----— -...

¹) cf. Melber, Der Bericht des Dio Cassius iiber die Schlacht
des D. Brutus gegen die Veneter, p. 296.

 

